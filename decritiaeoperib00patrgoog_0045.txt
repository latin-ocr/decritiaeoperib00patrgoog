34

fuerint, ex eis apparet, quae in corpore Demosthenis scriptorum
servantur, neque, Blassio judice, huic abjudicanda sunt.1

Restat tamen quaestio an haec opera re vera a Critia con·
scripta sint. Ciceronis certe testimonium parvi est momenti:
ibidem enim orationes haud dubie spurias, Periclis et Alcibiadis
laudat, ita ut fieri possit, ut rhetor nescio quis Critiae quoque
prooemia atque opera similia ante Ciceronis aetatem supposuerit
Attamen, omnia quae Dionysius, Hermogenes, Philostratus de
hac re tradunt, in ea optime conveniunt, quae de Critiae ingenio
cognovimus3 nam ipse Xenophon testis est Critiam eloquentiam
summo studio coluisse. Quid igitur miri, si vir, prae ceteris laudis
cupidus, qui tot et tam varia documenta ingenii edidit, lamam
aequalium-Antiphontem dico et Thrasymachum—aemulatus,
eloquentiae monumenta litteris mandavit. Quae cum ita sint,
ego vero non ausim, Critiae scripta oratoria abjudicare.

¹ Cl. Blass, Demosthenes, 325.

 

